# HTML DOM Methods

HTML DOM-metoder er handlinger, du kan udføre (på HTML Elementer).

HTML DOM-egenskaber er værdier (af HTML-elementer), som du kan indstille eller ændre.

## DOM Programming Interface

Et interface kan på dansk oversættes til grænseflade. Og en wiki af det ord giver følgende forklaring:

*I datalogi er en grænseflade (på eng. interface) de faciliteter, som et program stiller til rådighed for omverdenen. Omverdenen har kun kendskab til denne grænseflade, men ikke til programmets eller systemets interne opbygning.*

HTML DOM kan tilgås ved hjælp af JavaScript (og andre programmeringssprog).

I DOM er alle HTML-elementer defineret som objekter.

Grænsefladen er egenskaberne og metoderne for hvert objekt.

En `egenskab` (property) er en værdi, som du kan hente eller indstille (som at ændre indholdet af et HTML-element).

En `metode` (method) er en handling, du kan udføre (som at tilføje eller slette et HTML-element).

Følgende eksempel ændrer indholdet (innerHTML) af et p element med id'et *demo*:

```html
<p id="demo"></p>

<script>
document.getElementById("demo").innerHTML = "Hej Verden";
</script>
```
I eksemplet ovenfor er `getElementById` en *metode*, mens `innerHTML` er en *egenskab*.
___
## Metoden getElementById

Den mest almindelige måde at få adgang til et HTML-element på er at bruge elementets id.

I eksemplet ovenfor brugte metoden getElementById id attributten med værdien *demo* til at finde elementet.
___
## Egenskaben innerHTML

Den nemmeste måde at hente indholdet af et element på er ved at bruge egenskaben `innerHTML`.

Denne egenskab er nyttig til at hente eller erstatte tekst indholdet af HTML-elementer.

`innerHTML` kan bruges til at hente eller ændre ethvert HTML-element, inklusive `<html>` og `<body>`.



