# HTML DOM Events

Et javascript kan eksekveres (udføres), når der opstår et event, som for 
eksempel når en bruger klikker på et HTML-element.

For at eksekvere et script, når en bruger eksempelvis klikker på et 
element, skal vi bruge en *event* attribut

```onclick = JavaScript```

Eksempler på HTML-begivenheder:

* Når en bruger klikker på musen
* Når en webside er indlæst
* Når der er indlæst et billede
* Når musen bevæger sig over et element
* Når et inputfelt ændres
* Når der indsendes en HTML-form
* Når en bruger trykker en tast

I dette eksempel ændres indholdet af &lt;h1&gt; elementet, når en bruger klikker på det:

```html
<!DOCTYPE html>
<html>
<body>

<h1 onclick="this.innerHTML = 'Ooops!'">Klik her!</h1>

</body>
</html>
```
Koden ovenfor eksekverer javascripten direkte i html dokumentet.

Typisk vil man i stedet kalde en *javascript funktion* fra et event. 
___
## HTML Event Attributter

For at tildele events til HTML-elementer kan du bruge *event* attributten.
___
### Tildel en onclick-event til et button element:
```html
<button onclick="displayDate()"> Prøv det </button>
```
I eksemplet ovenfor udføres en javascript funktion, der hedder displayDate, når der klikkes på knappen.
___
### Tildel event vha. JS & HTML DOM
HTML DOM giver dig mulighed for at tildele begivenheder til HTML-elementer ved hjælp af javascript:

```html
<script>
document.getElementById("myBtn").onclick = displayDate;
</script>
```
I eksemplet ovenfor tildeles en funktion, der hedder displayDate, til et HTML-element med id = "myBtn".

Funktionen udføres, når der klikkes på knappen.
___